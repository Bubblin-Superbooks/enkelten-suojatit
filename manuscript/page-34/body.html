<div class="leaf flex"><div class="inner justify"><p class="no-indent  ">kiihkeästi, kunnes hervahtivat pehmoisten jänisten sekaan nukkumaan.</p><p>Vasta ihmisten noustessa lähti Mirri kahta jälelle jäänyttä noutamaan.</p><hr class="section"><p class=" stretch-last-line ">Aamun kosteudessa paisuu auringonpaiste tunti tunnilta. Jos aika sydänyön hetkinä on ollut painuvinaan jonnekin olemattomiin, niin nousee se nyt taas ja laajenee yli kaiken. On päivä, kesäkuinen sunnuntaipäivä. Pienen töllin poika makaa sängyssä juuri heräämäisillään auringon lämpöön, joka osuu päin hänen poskeansa ja kaulaansa. Kauan sitten hän uneensa kuuli isän ja äidin aamuliikkeet, kuuli, että oli tapahtunut jotain erinomaista, jota äiti huusi isääkin katsomaan. Tämä kuulo ponnisteli aikansa pojan unen kanssa mutta ei saanut heräämään. Isän ja äidin äänet vaikenivat sitten hiljaisuudeksi, josta pojan</p></div> </div>
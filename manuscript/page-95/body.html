<div class="leaf flex"><div class="inner justify"><p class="no-indent  ">tunnustuksen tapaista.
"Kun-ma sen jo monta kertaa olen sanonut…"
--- Vai olet sanonut, kuului takaamme lukuisten läsnäolijain huomautus.</p><p>--- Yksi sana — olen tai en, ärjyin minä.</p><p>Hänen oli tietysti aivan mahdotonta vastata pelkällä yhdellä sanalla. Luulen, että häneltä olisi saanut kaulan katkaista, ennenkuin se olisi tapahtunut. Korkein saavutus oli:</p><p>--- No olen minä sitten.</p><p>Siihen minä jätin tuon typerän yrityksen. Jatkoin sitten vielä tuommoista mahtipontista vanhanherran puhetta:</p><p>--- Kyllä sinulla, lapsi parka, kamala luonto on. Ennen kuin sinä olet kahdenkymmenen vuotias, perii sinut linna tai lasaretti, muista minun sanoneen. Sinulla olisi nyt vielä aikaa koettaa päästä irti kirouksestasi, niin kauan kuin olet lapsi, mutta tuolla tavalla se ei käy.</p><p class=" stretch-last-line ">Yleensä on minulla tuosta kohtauksesta nyt</p></div> </div>
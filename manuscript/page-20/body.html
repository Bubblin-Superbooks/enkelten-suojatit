<div class="leaf flex"><div class="inner justify"><p class="no-indent  ">Tiipiän takaa. Hän teki tehtävänsä arvokkaasti ja arvokkaasti häntä myöskin kohdeltiin. Hän sai syödä yksinänsä ja minä luulen, että astiat sen jälkeen pestiin katajavedellä ja ruuan loput hiljaa pimitettiin. Myös luulen, että pienten puurmannien silmissä sinä aamuna oli kyyneleitä, vaikka he jo salavihkaa tussahuttelivat tupakkisauhuja ja kirota napauttelivat.</p><p>Syrjälän Väinö minut opetti tavaamaankin, kirjaimet olin omin päin oppinut. Olen lukenut satoja kirjoja, lukenut ja unohtanut, mutta aina muistan Aapiseni, jonka oli kirjoittanut "Jyväskylässä Vapun päivänä 1876 Kustaa Kaunonen" ja jossa muun muassa sanottiin että:</p><p class=" stretch-last-line ">Mök-ki pien' on pa-rem-pi kuin ho-vi her-ra-mai-nen
   Jos on siel-lä rak-ka-us ja rau-ha py-sy-väi-nen.
   Ma-jas-sa-si ah-ke-ras-ti työs-sä o-le ai-na,
   Kyl-lä Her-ra toi-mil-le-si me-nes-tys-tä lai-naa.
Kun oikein saan tarpeekseni tämän mailman humpuukista, lähden sanan suun lausumatta Myllykoluun. Hiukan haikeaksi vetää</p></div> </div>
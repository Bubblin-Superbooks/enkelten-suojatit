<div class="leaf flex"><div class="inner justify"><p>--- No ota nyt tuosta sauhu tropikses'. Puhutaan keitä menee iltamiin.
Menee Kustaa ja ehkä Urho. — Niin ja Olka, sanoo kuusivuotias Tauno.
--- Meneekö sekin? — Menee kyllä, sanoo kymmenvuotias Urho. — Vaikka
on paksuna, ihmettelee Kustaa.
--- Kukaas sen isä on? lausahtaa kuusivuotias vilpittömällä lapsen äänellään.</p><p>--- En tiedä, ehkä sinä olet, sanoo Kustaa. Niin kuluu sunnuntain päiväsydän riihen luona.</p><p>Kun tulee päivällisaika mennään taloon, Kustaa ja omat pojat varmasti, Eero arkaillen. Saa — saa Eerokin syömistä; emäntä käskee hänet pöytään sitten kun toiset ovat päässeet ja kyselee siinä hyvänlaisella äänellä, mitä kotona tänään oli suurukseksi. Eero vastailee melkein äitinsä nuotilla, että oli sitä lihaa ja juustoa, kun te lähetitte. Sitten hän kiittää hyvin nöyrästi ja kiiruhtaa pihalle toisten joukkoon.</p><p class=" stretch-last-line ">Pukkilan Iita ei vielä sillä hetkellä osannut lähteä</p></div> </div>
<div class="leaf flex"><div class="inner justify"><p class="no-indent  ">paitasillaankin mietiskellä kaikkia asioita… Hän katselee myös nukkuvan Ailin ilki alastonta ruumista.</p><p>Niinkuin tuon tarkastelun koskettamana Aili alkaa vääntelehtiä. Ja samassa Eero huomaa, että sija on kastunut.</p><p>--- Nouse pian ylös — ääh, kun taas kastelit — nouse pian nyt, paitas' on vielä kuiva.</p><p>Siitä täysi päiväelämä alkoi.</p><p>Kun Eero raastoi Ailin kastunutta säkkipatjaa pinon päälle kuivamaan, meni huvilan piika jo meijerille maidon hakuun ja nakkasi pojalle veikeän kysymyksen.</p><p>--- Ailin se on, vastasi Eero lauhkeasti.</p><p>--- Ei o' kun sinun, huuteli piika mennessään.</p><p>--- Minun te on, huusi Aili, joka paitasillaan ja hiukan porata jonkotellen oli tullut Eeron perässä pihalle.</p><p class=" stretch-last-line ">Huvila oli uusi ja maalaamaton, tonttimaa järveen viettävää entistä peltoa, joka nyt oli kesantona,</p></div> </div>